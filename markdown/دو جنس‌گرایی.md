  دوجنس­ گرایی[1] بین دوتایی دگرجنس­ گرایی­ و همجنس‌گرایی قرار گرفته است و نوعی گرایش یا ترجیح جنسی است که از چیزی بیش از احساسات جنسی، رفتار جنسی، یا تمایل رمانتیک اتفاقی به اشخاص هر دو جنس موافق و مخالف تشکیل شده است. این اصطلاح کسانی را دربر می­ گیرد که خودشان را دوجنس ­گرا تعریف می­ کنند، چه اخیراً با هر دو جنس رابطه داشته چه نداشته باشند. این اصطلاح به کسانی هم اشاره دارد که کشش­ یا رفتار جنسی دوگانه دارند اما خود را دگرجنس­ گرا، همجنس ­گرا معرفی می­ کنند یا مطلقاً هر گونه انگ جنسی را رد می‌کنند.

اگرچه برآوردها تنوع گسترده ­ای دارد و اختلافات فیصله نیافته است داده­ های پیمایش ملّی نشان می­ دهد که 6 درصد از مردان و نزدیک 4 درصد زنان در ایالات متحده، از دورۀ نوجوانی به بعد تجارب دوجنس ­­­گرایانه داشته ­اند. شمار بسیار کمتری هم گزارش می­ دهند که به­تازگی (در سال گذشته) با هر دو جنس فعالیت جنسی داشته ­اند. به همین قیاس، درصد بسیار کمتری خود را دوجنس ­گرا تعریف می­ کنند. گرچه شمار بیشتری از هم­جنس­ گرایان گزارش کردند که در سیر زندگی­شان دوجنس ­­گرایی را نیز تجربه کرده­ اند امّا این مردان و زنان بیشتر مایل­اند خودشان را همجنس­ گرا تعریف کنند تا دوجنس ­گرا.

افرادی که خود را دوجنس ­گرا می­ دانند یا فعالانه دوجنس‌گرایند، اغلب به یک اندازه به هر دو جنس کشش یا گرایش جنسی ندارند. شواهد حاکی از آنند که بیشتر دوجنس ­گرایان بیشتر دگرجنس­­ گرایند تا همجنس ­گرا. بیشتر کسانی که خود را دوجنس ­گرا تعریف می­کنند گزارش می‌کنند که در جوانی بیشتر کشش ­ها و رفتارهای دگرجنس­ گرایانه داشته­ اند تا کشش ­ها و رفتارهای همجنس­ گرایانه. غالباً انگ دوجنس­ گرا چند سال بعد، پس از دوره­ای از تحول و پریشانی هویتی که از فقدان پذیرش دوجنس ­گرایی در جهان بزرگتر مایه می­ گیرد برگزیده می‌شود.

 حیات دوجنس ­گرایانه متنوع است. دوجنس ­گرایی دنباله­ دار[2] دربردارندۀ تغییر گرایش هم­جنس­ گرایی به دگرجنس ­گرایی است. دوجنس­ خواهی همزمان[3] عبارت است از روابط جنسی همزمان با شریک­ هایی از هر دو جنس­. برخی از دوجنس­ گرایان روابط تک­­ شریکی دارند، حال آنکه برخی دیگر چندشریکی و رابطه ­ای گروهی را ترجیح می ­دهند، و دسته دیگر با یک شریک اصلی زندگی زندگی می­ کنند و شریک­ های اتفاقی نیز دارند. صرف نظر از این ساختار، در میان دوجنس­ گرایان ازدواج دگرجنس­ گرایانه مرسوم است یعنی اینکه شریک زندگی دوجنس ­گرایان اغلب دوجنس ­گرا نیست و برخی از زوجین با رابطۀ جنسی برون­ ازدواجی موافقند و برخی دیگر خیر.

 هم دگرجنس ­گرایان و هم هم­جنس­ گرایان دوجنس­ گرایی را امری مشکل­ آفرین می­ انگارند البته به دلایل مختلف. از یک سو، در طول دهۀ 1980، بحران ایدز پدیدار شد و مردان دوجنس ­گرا به چشم تهدیدی نگریسته می­ شدند که این بیماری را به جهان دگرجنس ­گرایان می‌آورند. در واکنش به بحران ایدز، بسیاری از کسانی که دوجنس ­گرا شناخته می­ شدند به رابطۀ جنسی ایمن­ تر -استفاده از کاندوم یا لاتکس، یقین‌یافتن از سلامت شرکا، پرهیز از آمیزش ترشحات بدنی و کارهایی از این دست– روی آوردند. امروزه ایدزپژوهی بر مردانی تمرکز دارد که با مردان دیگر رابطۀ جنسی دارند و دریافته است که رفتار دوجنس­ گرایانه ممکن است در میان مردان همجنس­ گرا یا دگرجنس­ گرا نیز رخ دهد و این موضوع، از خطر تصویری پیچیده­ تر به ­دست می­ دهد.

 از سوی دیگر، به­ رغم فراوانی جی­ال­بی­تی­[4] (مردان هم‌جنس­ گرا/زنان هم­جنس ­گرا /دو‌جنس‌گرایان /تراجنسیتی‌ها) در فضای دانش سراها و جاهای دیگر، دوجنس ­خواهی در جهان همجنس­ گرایان منزلتی حاشیه­ ای دارد. همچنان این تصور وجود دارد که دوجنس­ گرایی چیزی بیش از گرایش جنسی مبهم روبه ­گذار نیست. همچنین، این کلیشه را درخصوص دوجنس ­گرایان ساخته‌اند که این گروه مستعد شانه‌خالی‌کردنند و توانایی‌شان برای ساختن روابط متعهدانه کمتر است. گذشته از این­، گفته می­ شود دوجنس ­گرایانی که با شرکای جنس مخالف به سر می ­برند یا ازدواج می­ کنند پشت امتیاز دگرجنس ­خواهی پنهان شده ­اند و کارشان به لحاظ سیاسی نادرست است. مثلاً در حالی که موضوع ازدواج همجنس‌گرایه هم­اکنون محل مناقشه است، پرسش اصلی در رابطه با دوجنس ­گرایانی که با جنس مخالف ازدواج کرده ­اند این است که آیا آنها هم به همان اندازه در این مناقشه حضور سیاسی دارند یا خیر.

 و نیز ببینید: هویت و جامعه­ پذیری جنسیتی؛ همجنس‌گرایی؛ گرایش جنسی

بیشتر بخوانید

Fox, Ronald C. 2004. Current Research on Bisexuality. Binghamton, NY: Harrington Park

Weinberg, Martin S., Colin J. Williams, and Douglas W. Pryor. 1994. Dual Attraction: Understanding Bisexuality

 New York: Oxford University Press

 [1]. bisexuality

[2]. Serial bisexuality

[3]. Simultaneous bisexuality

[4]. GLBT

 

 

 

 