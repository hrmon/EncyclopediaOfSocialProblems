  سندروم مخدرزدگی جنین[1]، به اثرات مخدرهای غیرقانونی،به‌ویژه کوکائین، کرک‌کوکائین و هروئین، بر جنین و نوزاد اشاره دارد. مصرف مخدر در دوران بارداری هم برای زنان و هم برای جنین خطراتی ازجمله سقط خودبه‌خودی، رشد ناقص جنین، مشکلات مربوط به جفت جنین، زایمان پیش از موعد، وزن کم در هنگام تولد و مرده‌زایی را دربردارد. افزون بر این، نوزادان پس از مواجهه با مواد مخدر، ممکن است گرفتار عوارض ترک، ازجمله گریه‌های شدید، حساسیت زیاد، لرزش بدن و مشکلات تنفسی یا گوارشی شوند. این عوارض که به «سندروم محرومیت در نوزادان»[2] معروف اند، عمر کوتاهی دارند. پیمایش‌های ملی به این نتیجه رسیده است که در ایالات‌ متحده، نزدیک 4درصد از زنان باردار، مواد مخدر غیرقانونی مصرف می‌کنند. در مقابل، نزدیک به 18درصد زنان باردار سیگار می‌کشند. زنان 15 تا 25 ساله بیش از زنان 26 تا 44 ساله، در دوران بارداری مواد مخدر غیرقانونی مصرف می‌کنند.

 در دوران رواج کرک‌کوکائین در دهۀ 1980، رسانۀ جمعی، سلامت‌بانان و قانون‌گذاران، به‌طور خاص، نگران پیامدهای مصرف مخدر در زمان بارداری بودند. گزارش‌های آغازین، حاکی از آن بود نوزادانی که پیش از تولد در معرض کرک‌کوکائین هستند و در رسانه‌ها برچسب «نوزاد کرکی» می‌خورند، از آسیب مغزی دائمی و مشکلات رفتاری مادام‌العمر در رنج‌اند. این گزارش‌ها، هراسی را پدید آوردند که نسلی از کودکان تعلیم‌ناپذیر در مناطق فقیرنشین پدید آمده است. بااین‌حال، مدتی بعد، پژوهش واگیرشناختی کامل‌تری اثبات کرد که کودکان که در دوران جنینی در معرض کوکائین و دیگر مواد مخدر قرار دارند، نقایص شناختی ماندگاری ندارند. افزون بر این، بسیاری از زنان بارداری هم‌زمان با استفاده از مخدرهای غیرقانونی، از الکل و تنباکو نیز استفاده می‌کنند و ممکن است سوءتغذیۀ شدید، آزار جنسی، خشونت خانگی و بی‌خانمانی در رنج باشند. این عوامل، پی‌بردن به اثرات صرف مخدرها بر پیشرفت جنین و برآمدهای آن هنگام تولد را دشوار می‌سازد. 

خط‌مشی که در واکنش به مصرف پیش از زایمان مخدر در پیش گرفته‌اند، اساساً تنبیهی است. در دو دهۀ گذشته، در 34 ایالت، بیش از 200 زن در دادگاه‌ها تحت پیگرد قرار گرفته‌اند و بسیاری دیگر به زندان افتاده‌ یا در دعاوی مدنی با اتهام خطرآفرینی برای کودک یا غفلت روبه‌رو شده‌اند و یا سرپرستی کودک‌شان را از آنان گرفته‌اند به این دلیل که در زمان زایمان آزمایش اعتیادشان مثبت بود. برخی از زنان را پس از مرده‌زایی به اتهام قتل، تحت پیگرد قرار داده‌اند. بیشتر زنانی که آماج این خط‌مشی‌ها هستند، فقیر و رنگین‌پوست‌اند. بسیاری از سازمان‌های حمایت از کودک، سلامت عمومی و پزشکی،ازجمله مارس دایمز[3]، انجمن سلامت عمومی امریکا[4]، مدرسۀ عالی پزشکی اطفال امریکا[5]، دانشسرای متخصصان اطفال و متخصصان زنان، با این رویکرد نظام عدالت کیفری مخالف هستند، چراکه گمان می‌کنند این رویکرد، این هراس را در زنان پدید می‌آورد که مبادا مراقبت پیش از زایمان و دیگر خدمات مورد نیازشان را از دست بدهند. 

  


و نیز ببینید: اعتیاد؛ کوکائین و کرک؛ سوءمصرف مخدر/دارو؛ هروئین؛ کنترل اجتماعی

  


بیشتر بخوانید

  


- Frank, Deborah A., Marilyn Augustyn, Wanda Grant Knight, Tripler Pell, and Barry Zuckerman. 2001. “Growth, Development and Behavior in Early Childhood following Prenatal Cocaine Exposure: A Systematic Review.” JAMA 285(12):1626–28

- Gomez, Laura E. 1997. Misconceiving Mothers: Legislators, Prosecutors, and the Politics of Prenatal Drug Exposure. Philadelphia: Temple University Press

- Substance Abuse and Mental Health Administration (SAMHSA). 2005. “Substance Use during Pregnancy: 2002 and 2003 Update.” The NSDUH Report, June 2. Research Triangle Park, NC: Office of Applied Studies, SAMHSA, and RTI International

 

 [1] Fetal narcotic syndrome

[2] neonatal abstinence syndrome

[3] March of Dimes

[4] American Public Health Association

[5] American Academy of Pediatrics

  


 

  


 

  


 

 